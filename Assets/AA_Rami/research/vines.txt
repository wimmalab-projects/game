================================
Airén

Airén is a variety of Vitis vinifera, a white grape commonly used in winemaking. This grape is native to Spain where it represents about 30% of all grapes grown.

Low Acidity
Medium alcohol content (12-14%)
Citrus
Green Apples
Nuts
================================
Albariño

Albariño is a variety of white wine grape grown in Galicia (northwest Spain), It was presumably brought to Iberia by Cluny monks in the twelfth century.

High Acidity
Low alcohol content (up to 12.5%)
Appricot
Peach
================================
Cataratto 

Catarratto is Italian white wine grape planted primarily in Sicily where it is the most widely planted grape.

Low acidity
Low alcohol content (up to 12.5%)
Lemon
================================
Chardonnay 

Chardonnay is a green-skinned grape variety used in the production of white wine. The variety originated in the Burgundy wine region of eastern France, 
but is now grown wherever wine is produced, from England to New Zealand

Noticeable Acidity
Medium alcohol content (12-14%)
Oak
Green Plum
Apple
Pear
Peach
Melon
Banana
Mango
================================
Chenin Blanc

Chenin blanc (Pineau de la Loire) is a white wine grape variety from the Loire Valley of France.

High acidity
High alcohol content (13.5-14.5%)
Honey
Apple
Pear
Peach
================================
Colombard 

Colombard is French white wine grape variety that is the offspring of Chenin blanc and Gouais blanc. It is still among the permitted white grape varieties in Bordeaux wine

High Acidic
Low alcohol content (up to 12.5%)
Guava
================================
Flora 

The white Flora is a California wine grape. It is a crossing of Semillon and Gewürztraminer, both Vitis vinifera varieties, and it was created in 1938 by Harold P. Olmo

High Acidic
Medium alcohol content (12-14%)
Pear
Lychee
================================
Garganega 

Garganega is a variety of white Italian wine grape widely grown in the Veneto region of North East Italy, particularly in the provinces of Verona and Vicenza. It is Italy's 6th most widely planted white grape

Medium Acidic
Low alcohol content (up to 12.5%)
Lemon
Almond
================================
Gewürtztraminer 

Gewürztraminer is an aromatic wine grape variety, used in white wines, and performs best in cooler climates. In English, it is sometimes referred to colloquially as Gewürz, and in French it is written Gewurztraminer.

Sweet
Medium alcohol content (12.5-13.5%)
Lychees
Roses
Passion Fruit
mango
grape
================================



on erittäin aromaattinen rypäle, joka viihtyy parhaiten viileässä ilmastossa. Sen vuoksi sitä viljelläänkin eniten Saksan ja Itävallan viinialueilla. Rypäleen sokeripitoisuus on hyvin korkea ja olemukseltaan se on vähähappoinen, mausteinen ja jopa parfyyminen. Gewürtztraminerin aromien, kuten parfyymin, trooppisten hedelmien, öljyn, mangon, greipin ja hunajan, vuoksi se on yksi parhaista aasialaisen keittiön tai savulohen kanssa yhteensopivista rypälelajikkeista.

Grillo-rypäleen (myös Riddu) alkuperästä ei ole varmaa tietoa, mutta sen juuret vievät mitä luultavimmin Sisiliaan Apulian alueelle. Rypälelajike kestää korkeita lämpötiloja, joten se on edelleen laajalti käytetty juuri sisilialaisilla viinialueilla erityisesti Marsala-viinin valmistukseen.

Inzolia (myös Insolia ja Ansonica) kasvatetaan pääasiassa Sisiliassa. Rypälettä käytetään erityisesti Marsala-viinin valmistukseen ja se on tunnettu pähkinämäisestä maustaan.

Macabeo-lajiketta (katalaaniksi Macabeu) kasvatetaan laajalti Koillis-Espanjan Riojassa, cava-tuotantoalueilla kuten Barcelonassa sekä Ranskan Languedoc’ssa. Rypälettä käytetään yksinään kevyen hapokkaiden ja nuorien valkoviinien valmistukseen. Perinteisesti Macabeo-rypälellä käytetään yhdessä Xarel-lon ja Parelladan kanssa espanjalaisen cava-kuohuviinin valmistukseen.

Müller-Thurgau-rypäleen (myös Rivaner) kehitti Hermann Müller Sveitsin Thurgausta vuonna 1882. Rypälettä käytetään valkoviinin valmistukseen muun muassa Saksassa, Itävallassa, Pohjois-Italiassa ja Australiassa. Se on niin kutsutuista uusista lajikkeista maailman levinnein.

Muscat-rypälettä (myös Muscat Alexandria ja Moscato) kasvatetaan ympäri maailmaa viininvalmistukseen, rusinoiksi sekä sellaisenaan nautittavaksi. Muscat on yksi Chilen päälajikkeista ja sitä käytetään paljon pöytäviinien tuotantoon, Italiassa joidenkin kuohuviinien valmistukseen ja Kaliforniassa sitä kasvatetaan jonkin verran viinintuotantoa varten. Muscat on myös yleinen jälkiruokaviinien ja vahvojen viinien valmistuksessa. Lajikkeelle tyypillisiä aromeja ovat muun muassa sitruuna, rusina ja parfyymi.

Orange Muscat on yksi Muscat-rypäleen alalaji, jota käytetään makeiden jälkiruokaviinien valmistukseen Kaliforniassa ja Australiassa. Sen mausta löytyy nimensä mukaisesti hieman appelsiinin aromia.

Parellada-rypälettä kasvatetaan tyypillisesti Katalonian alueella Espanjassa. Se on päärypäle cava-kuohuviinin valmistuksessa. Parellada on erittäin hapokas ja raikas lajike, josta valmistetut viinit sopivat raikkaudessaan vaikkapa aperitiiviksi.

Pinot Gris (myös Pinot Grigio) on vanha rypälelajike, joka tunnettiin jo keskiajalla Burgundin alueella. Lajikkeen uskotaan polveutuvan punaisesta Pinot Noir -lajikkeesta, sillä Pinot Gris’n väri saattaa vaihdella hyvin tummasta ja jopa harmaasta (ranskaksi ’gris’) aivan vaaleaan, ja sen DNA-profiili on samankaltainen kuin esi-isänsä. Pinot Gris -rypäleestä valmistetut viinit vaihtelevat olemukseltaan runsaasti riippuen siitä, millä alueella ja valmistustavalla ne ovat syntyneet. Esimerkiksi Alsacen viinit ovat täyteläisiä, kun taas Kaliforniassa kasvaneet ovat tyypillisesti kevyitä ja pirskahtelevia. Lajikkeen tunnistaa omenan, ruusun, neilikan, kanelin ja hunajan aromeista.

Prosecco-rypälettä kasvatetaan enimmäkseen Veneton alueella Italiassa lähellä Coneglianoa ja Valdobbiadenea. Sitä käytetään pääasiallisesti nimiviininsä Proseccon tuotantoon. Rypäleestä syntyy kevyitä, kuivia ja pirskahtelevia viinejä. Proseccon suurin kilpailija markkinoilla on espanjalainen cava. Prosecco valmistetaan tankkimetodilla, kun taas esimerkiksi samppanja valmistetaan perinteisellä valmistusmetodilla.

Rieslingin juuret ovat Saksassa Reinin alueella. Ensimmäiset merkinnät Riesling-rypäleestä löytyvät luostarinkirjoista jo 1450-luvulta. Rypäle on hyvin tunnettu viinimaailmassa, mutta edelleen lähinnä saksankielisen viinimaailman lajike. Vuonna 1997 Riesling nousi Saksan viljellyimmäksi viinirypäleeksi. Se on hitaasti kypsyvää tyyppiä ja olemukseltaan hyvin hapokas. Rieslingissä voi aistia kukkaa, hunajaa, sitrusta, persikkaa ja omenaa. Lue lisää Rieslingistä.

Sauvignon Blanc on vihreäkuorinen rypäle, joka on kotoisin Ranskan Bordeux’sta. Sitä on viljelty jo pitkään – ensimmäiset merkinnät löytyvät 1700-luvun puolivälistä. Sauvignon Blanc on yksi maailman tunnetuimmista lajikkeista ja se on helppo tunnistaa mustaherukkamaisesta aromistaan. Ranska on lajikkeen tärkein viljelijä, mutta se nousi 1980-luvulla viiniharrastajien tietoisuuteen uuden maailman viinien ansiosta. Sauvignon Blanc –viinit ovat suurimmaksi osaksi kuivia ja hapokkaita. Aromeista on löydettävissä nokkosta, karviaista, herukkaa ja ruohoa. Lue lisää Sauvignon Blancista.

Sémillon yhdistetään usein muihin rypäleisiin, kuten Sauvignon Blanciin. Kaikissa valkoisissa, bourdeaux’laisissa viineissä on jonkin verran Sémillon-rypälettä. Rypäle on suosittu Australian Hunter Valleyssa. Sémillonin alttius jalohometartunnalle tekee siitä hyvän jälkiruokaviinien rypäleen. Rypäleestä valmistetut viinit ovat neutraaleja, pyöreitä ja vähänhappoisia. Aromeissa on ruohoa, sitrushedelmiä, hunajaa ja paahtoleipää.

Tocai Friulano tunnetaan muualla kuin Italiassa nimellä Sauvignon Vert. Rypälettä kasvatetaan nykyään laajalti Chilessä, missä sen kuviteltiin alun perin olevan hyvin samankaltaista Sauvignon blanc -rypälettä. Tocai Friulano on mitä luultavimmin kotoisin Pohjois-Italiasta Veneton alueelta, mistä sen historiaa tiedetään jopa 1600-luvulta asti.

Torrontés on argentiinalainen valkea rypälelajike, josta syntyy raikkaita aromaattisia valkoviinejä. Argentiinassa sitä kasvatetaan jopa 1 700 metrin korkeudessa Calchaquíes’n laaksoissa. Torrontés’ta tehdään jopa 20 prosnettia Argentiinassa myytävistä valkoviineistä.

Trebbiano (myös ransk. Ugni Blanc, Saint-Emilion ja Clairette Ronde) on yksi maailman viljellyimmistä vaaleista rypäleistä ja sitä käytetään monissa erittäin arvostetuissa viineissä pienenä osana. Trebbiano on luultavasti kotoisin Keski-Italiasta ja saanut alkunsa jo 1200-luvulla. Se levisi 1400-luvulla Italiasta Ranskaan. Nykyään Trebbiano on erityisen suosittu tisleraaka-aineena ympäri maailmaa. Rypäleelle tunnusomaisia aromeja ovat omena, kevyt hedelmäisyys, karviainen, punaherukka ja kitkeryys.

Viognier on kohtalaisen uusi tulokas kansainvälisillä viinimarkkinoilla, vaikkakin sitä on viljelty Pohjois-Rhônen jyrkillä vuorenrinteillä jo yli tuhat vuotta sitten. Tänä päivänä Viognier on erittäin arvostettu ja kysytty rypäle, vaikka vielä 1990-luvulla sitä viljeltiin vain noin 80 hehtaarin alueella. Sitä viljellään kasvavissa määrin myös Kaliforniassa, New Yorkissa, Chilessä, Australiassa, Uudessa-Seelannissa ja Keski-Italiassa. Viognierissa on erittäin korkea sokeripitoisuus, matalat hapot ja voimakkaat aromit, joista on aistittavissa tyypillisesti kukkia, pähkinää, myskiä, trooppisia hedelmiä sekä mausteita.

Xarel'lo on valkea lajike, jota kasvatetaan erityisesti Espanjassa Katalonian alueella. Sitä käytetään yhdessä Macabeon ja Paralledan kanssa espanjalaisen kuohuviinin, cavan, valmistukseen. Sitä käytetään myös absintin valmistuksessa yhtenä perusrypäleenä.

 chardonnay
Chardonnay on maailman tunnetuimpia valkoviinirypäleitä
Punaiset rypäleet

Puna- ja roseeviinien väri johtuu valmistuksessa käytetyistä tummista rypälelajikkeista. Rypäleiden väriaineet ovat kuorissa, joista ne liukenevat rypälemehuun käymisen aikana. Samalla siemenistä ja kuorista liukenee punaviinille tunnusomaisia parkkiaineita eli tanniineja.

Cabernet Sauvignon on yksi maailman tunnetuimmista ja suosituimmista rypäleistä. Se on lähtöisin Bordeaux'n viinialueelta, mutta nykyisin sitä viljellään ympäri maailmaa. Cabernet Sauvignon’sta valmistettavat viinit ovat miellyttävän laatuisia, minkä vuoksi ne ovat myös kysyttyjä. Viinit ne ovat runsasvärisiä, voimakkaan täyteläisiä, tanniinisia ja parhaimmillaan pitkäikäisiä. Aromeissa on aistittavissa runsaasti mustaherukkaa, kahvia, setripuuta ja paprikaa. Lue lisää Cabernet Sauvignon -lajikkeesta.

Carmenère (myös Cabernella, Bouton Blanc ja Grand Carmenet) on 1700-luvun Ranskan Bordeaux’sta kotoisin oleva punainen lajike, jonka käyttö kukoisti noin 1800-luvun puoliväliin asti ja sen jälkeen lähes hävisi viinimaailman kartalta. Carmenère teki uuden nousun vasta 1990-luvulla, kun viininviljelyssä palattiin juurille. Nykyään suuria viljelmiä on Ranskan lisäksi Chilessä. Carmenère on hyvin saman tyyppinen rypäle kuin Merlot. Sekoiteviineissä sitä käytetäänkin yleensä juuri Merlot’n sekä Cabernet’n kanssa. Sille tyypillisiä aromeja ovat chilipippuri, mustikka, lakritsi, suklaa, herukat ja vadelma.

Corvina tulee Italiasta ja pääasiallisesti sitä kasvatetaan Veneton alueella Koillis-Italiassa. Rypälettä käytetään sekoitteena muiden rypäleiden kanssa Bardolino-, Amarone- ja Valpolicella-viinien valmistuksessa. Yleensä Corvina kattaa noin 70 prosenttia sekoituksen rypäleistä. Corvina-viinit ovat kevyitä tai keskitäyteläisiä ja purppuran värisiä. Tynnyrikypsytys, jota erityisesti Valpolicellassa hyödynnetään, tuo niille täyteläisyyttä ja lisää tanniineja. Aromit muistuttavat karvasmantelia ja kirsikkaa.

Corvinone sekoitetaan monesti Corvina-rypäleeseen, mutta DNA-testit ovat osoittaneet niiden olevan selkeästi erillisiä lajikkeita. Corvinonea käytetään Valpolicella-viinien pohjana. Rypäleenä se on erittäin herkkä viinisairauksille, mikä tekee sen viljelystä vaativaa. Corvinone-viinit ovat kirkkaan punaisia, rikkaita ja samettisia sekä aromiltaan hedelmäisiä.

Grenache (myös espanjaksi Garnacha) on maailman viljellyin tumma rypälelajike, mutta sen nimi ei yleensä esiinny etiketeissä, sillä siitä ei kovin usein valmisteta puhdasta lajikeviiniä. Grenachea käytetään sekoiteviineissä vahvistamaan tanniinisia ja voimakkaita lajikkeita. Rypäle on kotoisin Aragoniasta Espanjasta ja varmoja merkintöjä sen viljelystä löytyy jo 1200-luvulta. Nykyään sitä viljellään eniten Koillis-Espanjassa Riojassa, Penedèsissä ja Navarrassa. Useat Grenachea sisältävät viinit ovat hyvin alkoholipitoisia ja siksi tuntuvat lämpimiltä suussa. Lajikkeelle tyypillisiä aromeja ovat esimerkiksi toffee, luumu, pippuri ja yrtit.

Malbec on lähtöisin Bordeaux’n alueelta Ranskasta, mutta siellä sitä nykyisin tapaa enää harvoin. Sen sijaan Malbec on erittäin yleinen rypälelajike Argentiinassa ja Chilessä. Alkuperäalueellaan Ranskassa siitä tulee alkoholipitoista, mutta latteaa viiniä. Lämpimässä ilmastossa lajike pääsee oikeuksiinsa, jolloin se tuottaa vahvoja, aromikkaita ja tanniinisia viinejä. Erityisesti Argentiinan Mendozan alueelta saadaan kiehtovia Malbec-viinejä, joista on usein aistittavissa karhunvatukkaa, vadelmaa, mausteita ja luumua. Lue lisää Malbecista.

Merlot on kotoisin Ranskan Bordeaux'sta, mutta se on pehmeydessään monikäyttöisempi kuin toinen saman alueen kasvatti Cabernet Sauvignon. Yhdessä Merlot ja Cabernet Sauvignon muodostavat monen mielestä parhaan sekoitteen. Merlot'ta löytyy lähes kaikista Bordeaux'n alueen viinistä ja se on myös suosittu rypäle myös Kaliforniassa. Merlot-viinit ovat olemukseltaan pehmeitä, hedelmäisiä, täyteläisiä sekä pehmeästi tanniinisia ja niistä on löydettävissä esimerkiksi punaisten marjojen, herukan, luumujen, rusinoiden, savun ja suklaan aromeja. Lue lisää Merlot’sta.

Nero d'Avola on Sisilian tärkein punainen rypäle ja samalla yksi Italian tärkeimpiä omia alkuperäislajikkeita. Se on saanut nimensä Sisilian eteläosan kaupungin Avolan mukaan. Nero d’Avola viihtyy parhaiten kuivissa ja kuumissa olosuhteissa. Rypäleestä valmistettuja viinejä verrataan usein uuden maailman Shiraz-viineihin: niissä on pehmeitä, makeita tanniineja sekä luumun ja pippurin aromeja.

Pinotage on vuonna 1925 Etelä-Afrikassa kehitetty lajike, joka on risteytetty Pinot Noir - ja Cinsault-rypäleistä. Se nousi suosioon 1950-luvulla ja nykyään sen suurimmat viljelyalueet löytyvät Etelä-Afrikasta, Uudesta-Seelannista ja Kaliforniasta. Pinotage-rypäleet ovat pienikokoisia, vähäaromisia ja sokeripitoisia. Tanniinisuuteen vaikuttaa sadon suuruus – mitä pienempi sato, sitä aromikkaampi lopputulos. Pinotage-viineistä aistitaan suomuurainta, balsamicoa, pihkaa, tervaa, karpaloa ja vadelmaa.

Pinot Noir (myös Pinot Nero ja Spätburgunder) kuuluu klassisten, perinteisten rypäleiden joukkoon. Nykytietojen mukaan sitä viljeltiin jo 100 jKr. Burgundin alueella. Nykyisin rypälettä viljellään eniten Champagnen alueella sekä edelleen Burgundissa, missä siitä tuotetaan ehkäpä maailman arvostetuimmat viinit. Pienempiä Pinot Noir -viljelmiä on jonkin verran myös muualla Ranskassa ja suurempia tarhoja muissa Euroopan maissa. Rypälettä viljellään myös Euroopan ulkopuolella Kaliforniassa, Oregonissa sekä Argentiinassa ja Chilessä. Parhaiten Pinot Noirille soveltuu viileähkö ilmasto vaihtelevine vuodenaikoineen. Siitä valmistetaan pääasiassa punaisia lajikeviinejä sekä kuohuviinejä, joissa rypäle on mukana sekoitteena. Rypäleelle tyypillisissä viineissä erottuvat muun muassa pippurin, mausteiden, mansikan, vadelman, kirsikan, savun, toffeen, vaniljan ja suklaan aromit. Lue lisää Pinot Noirista.

Rondinella on italialainen rypäle, jota viljellään pääasiassa Italiassa Veneton alueella. Se on yksi Valpolicella- ja Bardolino-viinien päälajikkeita. Sitä käytetään sekoitteena monesti Corvina-, Molinara ja Corvinone-rypäleiden kera. Rondinella on hapokas ja sen aromit viittaavat selvästi kirsikkaan ja punaisiin marjoihin.

Sangiovese on peräisin Keski-Italiasta, todennäköisesti Toscanan alueelta. Se on Italiassa tärkeä ja suosittu lajike sekä Chianti-viinien tärkein punainen rypäle. Lajiketta viljellään pääosin Keski-Italian kukkuloilla. Muualta maailmasta rypälettä ei juurikaan löydy. Sangiovese soveltuu parhaiten lämpimään ilmastoon, sillä liian kylmässä se ei kypsy ja liian kuumassa sille tyypilliset aromit häviävät. Sangiovese-viinit ovat parhaimmillaan täyteläisiä, mausteisia ja pitkäikäisiä. Aromeista löytyy esimerkiksi piparkakkumausteita ja omenaa, mansikkaa, vadelmaa ja orvokkia.

Syrah (myös Shiraz) on rypälelajikkeena klassikko ja ensimmäiset varmat merkinnät siitä löytyvät jo 200-luvulta. Sen nimi juontaa juurensa mitä luultavimmin iranilaisesta Shiraz-kaupungista, joka sijaitsee vanhan idän kauppatien varrella. Sitä kutsutaan maantieteellisestä sijainnista riippuen joko eurooppalaisittain Syrah'ksi tai uuden maailman mukaisesti Shiraz'iksi. Suositun lajikkeen suurin viljelymaa on Ranska ja Euroopan ulkopuolelta Australia. Syrah-viinit ovat runsasvärisiä, vankkoja ja ikääntyvät hyvin ja niistä voi löytää helposti neilikan, pippurin ja kanelin aromeja. Lue lisää Syrah-lajikkeesta.

Tempranillo-rypälettä (myös muun muassa Tinta Fino, Cenceibel, Ull de Liebre ja Tinta Roriz) viljellään laajalti sen kotimaassa Espanjassa ja se on Riojan alueen yleisin punainen lajike. Tempranillosta valmistetaan täyteläisiä ja ryhdikkäitä punaviinejä. Se kypsyy huomattavasti nopeammin kuin muut espanjalaiset punaiset rypäleet. Viimeisen sadan vuoden aikana sitä on istutettu myös Etelä-Amerikkaan, Yhdysvaltoihin, Etelä-Afrikkaan ja Australiaan. Tempranillo-viinejä voidaan juoda jo hyvin nuorina, mutta arvokkaimmat ovat kypsyneet useita vuosia tammitynnyreissä. Tempranillot ovat väriltään rubiininpunaisia ja niistä on aistittavissa marjojen, pippurin, neilikan, savun ja vaniljan aromeita. Lue lisää Tempranillosta.

Zinfandel-rypälettä pidetään vahvasti kalifornialaisena rypälelajikkeena, mutta se lienee kotoisin joko Kroatiasta tai Etelä-Italiasta, sillä siinä on yhtenäisyyksiä sekä Italian Primitivo- että Kroatian Crljenak Kaštelanski -rypäleiden kanssa. Kalifornian lisäksi lajiketta viljellään nykyisillään Australiassa, Etelä-Afrikassa ja Israelissa. Hienoimmillaan Zinfandel-viinit ovat tummia, voimakkaita ja tanniinisia, mutta hedelmäisiä. Rypäleestä on tuotettu paljon myös Beaujolais-tyyppisiä kevyitä punaviinejä. Aromeja löytyy vadelmasta, tervasta ja lakritsista aina suolalihaan saakka.